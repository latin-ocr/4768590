2

 

 

siat, hic singuli audiendi sint , ac rem in dies efficiant ope-
rosiorem. Accedit, quod gravius est, inter omnes scho-
las Scepticam, si non vetustate, attamen perennitate aliis-
que se opponendi constantia eminere. Platonis enim, di·-
vini ingenii ‚ philosophia ubi, quaeso, nunc viget ’ἓ aut
quae est inter nos Aristotelis, diu principis philosophi, auc-
toritas? quis hodie amat Stoicus dici aut Epicureus? quin
Cartesii, Spinozae, Leibnitii‚ aliorumque doctrinam etsi
sunt qui tacite tueantur, in philosophorum tamen conses-
sibus vix ullibi ita vel defensam audias vel impugnatam, ut,
qui de ea agat, eius vel patronos vel adversarios exspectare
videatur. At longe aliam Scepticorum rationem esse, nemo
ignorat. Qui etsi neque numero pollent, neque clamoribus
bella movent, tamen , ut primum audacior aliquis res no-
vas in philosophia molitur, adsunt studiosi, eiusque ipsa
principia ita impugnant, ut neque fundamenta operis tuto
iacere, neque iactis aedificium secure superstruere possit. At-
que ex hoc ipso aliud eorum rationem explicaturo incommo-
dum nascitur. Cum enim Scepticus quisque non tam quid
ipse probet, exponere soleat, quam, quae aliis aut proba-
bilia visa sint aut certa, refutare: singuli inter se aeque
fere differunt, ac ii, in quorum placitis examinandis
reficiendisque versantur. Neque aliter id fieri potest.
Non enim, ut reliquae scholae, sua in causa agere viden-
tur, neque ut universe aliquid fiat aut demonstretur, cuius

