, . , '7 ——q
'quid verum sit, reperisse, alios contendere, quod nulla
res possit omnino demonstrari esse vera, alios denique
in quaerendo vero perseverare. Iam illos appellari Dog-
maticos, istos Academicos, hos Scepticos. Verum has tres philo-
sophias facile intelligitur non tam modos esse philosophandi,
quam terminos, in quibus desinere philosophia possit. Pri·
mum enim, quod Academici verum demonstrari posse negant,
necesse est aeque verumsit ac illud, quod aDogmaticis
affirmatum recteque Hortensius, Antipater aliique teste
Cicerone g), consentaneum existimarunt ei, qui affirmaret
nihil percipi posse, unum tamen illud dicere percipi posse,
ut reliqua non possent. Neque Carneades satis vere, quin
ne acute quidem, contra istam exceptionem disputavit.
Acutius nostrorum aliqui, qui, dum persuasionem firmam
et stabilem esse posse concedunt, hanc ei vim inesse ne-
gant, ut alios ad assentiendum recte>⁶ cogere possit. Dis·
crimen quippe faciunt inter id quod verum sit, et illud
quod pro vero habeatur, (obiectIve et subiective verum ap-
pellant.) De quo pluribus infra. Hic sufficiet monuisse,
quod ad partitionem a Sexto factam attinet, aut in Acade-
mia cuncta fluctuare, aut illam eius rationem dogmaticam
esse, qua unum se verum vere reperisse contendat. Atque
idem etiam sentiens Sextus, Academicos in multis Dog-

 

 

 

 

—--

 

g) Acad. IV, cup. 9.

